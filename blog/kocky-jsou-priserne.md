---
layout: layouts/sablona
title: Kočky jsou příšerné
tags: clanky
date: 2020-12-01T13:30
perex: Kočky jsou opravdu hrozivá zvířata. Nikdo na světě je nemá rád.
---

Také už se vám stalo, že vám přešla černá kočka přes cestu a vám proběhlo hlavou, že se ten den určitě stane něco špatného? S kočkami je spojováno více takovýchto mýtů, které se vždy nezakládají na pravdě. Povíme si o některých z nich.

## Když kočka přede, je spokojená

Tento mýtus je jedním z nejznámějších. Ležíte si u televize, kočka si vám lehne na hrudník a začne příst. Je spokojená. Kočky ale předou také ve chvílích, kdy mají strach, nebo když je něco bolí. Když kočka přede, začnou se v jejím těle vylučovat endorfiny, které jí pomáhají lépe zvládat bolest. Kočičí matka zase přede, když chce svým koťatům dát najevo, že je vše v pořádku.

## Kočky zbožňují mléko

„Kočičko mlíčko“ často slyšíme v různých pohádkách nebo filmech z prostředí vesnic. Kočky kravským mlékem určitě nepohrdnou. Není však pro ně vůbec vhodné. Obsahuje totiž laktózu, kterou kočky nedokáží strávit. Častým projevem je zvracení nebo průjem. Kočičí mléko, které zakoupíte v chovatelských potřebách, je laktózy zbavené. Kromě toho bývá také obohaceno o vitamíny a další prospěšné látky. Doporučujeme tedy spíše podávat toto speciálně upravené mléko pro kočky.

![koťátko](/images/kocka.jpg)

## Černá kočka, která přešla přes cestu, nosí smůlu

Klasická pověra, která pochází z dob středověku. Černou kočku si tehdy lidé připomínali jako neodmyslitelného společníka čarodějnic. Symbolizovala zosobnění ďábla, noc a temnotu. Pověry se ovšem liší dobou a místem. V Irsku černá kočka v podobě daru nevěstě přinese desítky šťastných manželských let. Pokud vám přes cestu přejde černá kočka, existuje tedy pouze jediné vysvětlení. To zvíře prostě někam jde.


