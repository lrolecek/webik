---
layout: layouts/sablona
title: Pes - nejlepší přítel člověka
tags: clanky
perex: Psi jsou úplně úžasná stvoření, každý je miluje. Jsou nejlepší!
---

Psovité šelmy se podle některých teorií sblížily s člověkem před 15 000 lety, přičemž cílená šlechtitelská práce začala až mnohem později.

## Pes jako metoda včasného varování

Psi umějí rozeznat mnohé nemoci u lidí. Výcvikem lze dosáhnout stavu, kdy při epileptickém či diabetickém záchvatu dokážou zapnout záchranný systém, který k postiženému přivolá pomoc. Existují náznaky, že dovedou poznat epileptický záchvat dříve, než vůbec nastane.

![štěně labradora](/images/pes.jpg)

## Psí inteligence

Každý chovatel psů je přesvědčený o vysoké psí inteligenci, nicméně psychologové ji přirovnávají ke dvouletému dítěti. Psi dokážou porozumět až dvěma stovkám slov, přičemž mezi jednotlivými plemeny jsou poměrně velké rozdíly. Podle vědců vypadá první desítka nejinteligentnějších psů následovně: border kolie, pudl, německý ovčák, zlatý retrívr, dobrman, šeltie, labradorský retrívr, papillon, rotvajler, australský honácký pes.

## Psi jsou závistiví

Psi vědí, že když správně splní úkol, měli by být pochváleni, odměněni a polaskáni. Pokud se jim toho nedostane, cítí se nedocenění. Verze žárlivosti psů ale není tak sofistikovaná jako u lidí. Psům je nejspíše jedno, jestli ostatní psi dostali klobásu, když oni dostali jen chléb, a stejně tak, jestli jiný pes dostal jídlo za nic, zatímco oni dělali triky.